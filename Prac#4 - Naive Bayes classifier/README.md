# Практична робота №4. Класифікатор наївного Баєса з "нуля"
Цей Jupyter Notebook реалізує просту версію алгоритму класифікації методом Наївного Байєса (Naive Bayes) з нуля без використання сторонніх ML-бібліотек (типу scikit-learn). Мета — зрозуміти основні принципи цього методу, реалізувати його вручну, протестувати на простому наборі даних та порівняти результати.
## Основні етапи
1. **Завантаження та підготовка даних**

    Імпортуємо дані, обробляємо їх, ділимо на навчальний та тестовий набори.

2. **Реалізація Наївного Байєса**

    - Розрахунок апріорних ймовірностей для кожного класу.

    - Оцінка ймовірності кожної ознаки за умов класу.

    - Класифікація нових зразків за формулою Байєса.

3. **Оцінка моделі**

    - Обраховується точність на тестовому наборі.

## Що таке Наївний Баєс?
Наївний Байєс — це простий, але дуже ефективний метод машинного навчання, який базується на теоремі Байєса.

    Теорема Байєса дозволяє обчислити ймовірність події, враховуючи попередні знання (апріорні ймовірності).

У випадку класифікації — ми хочемо знайти ймовірність, з якою зразок належить до певного класу, виходячи з його характеристик (ознак).

**Формула виглядає так:**

<img src="img\naive_bayes_formula.jpg"><br><br>

**Її також можна пояснити таким способом:**
```
P(Клас | Ознаки) = (P(Ознаки | Клас) * P(Клас)) / P(Ознаки)
```

Наївна частина — це припущення, що всі ознаки незалежні одна від одної, хоча це рідко правда на практиці. Але, що цікаво — алгоритм все одно дуже добре працює в багатьох задачах.